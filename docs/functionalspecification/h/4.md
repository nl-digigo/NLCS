# Toelichting op hoofdgroepen 


## Dubbel voorkomen van objecten
Een beperkt aantal OBJECTEN komt voor in twee HOOFDGROEPEN. Zo komt een DRIP (Digital Road Information Panel) voor in zowel KABELS EN LEIDINGEN als in INSTALLATIES WEG. Het gaat hierbij om plaatsing van hetzelfde OBJECT in verschillende modellen die doorgaans door verschillende tekenaars voor verschillende gebruiksdoelen worden gemaakt (respectievelijk voor het ontwerpen/uitvoeren van de installatietechniek en voor het ontwerpen/uitvoeren van verkeerskundige maatregelen). Andere voorbeelden zijn VDI en TDI. Of een lichtmast, die voorkomt in zowel de HOOFDGROEP INRICHTINGSELEMENTEN (waar over de plaatsing van de lichtmast moet worden beslist in relatie tot alle andere inrichtingselementen) als in de HOOFDGROEP OPENBARE VERLICHTING (waar de lichtmast een onderdeel is van het openbare verlichtingssysteem). Ook hier gaat het dus om hetzelfde OBJECT, bezien vanuit twee verschillende invalshoeken .



## IE Inrichtringselementen
De hoofdgroep inrichtingselementen is een vergaarbak van allerlei objecten die in de openbare ruimte voorkomen: prullenbakken en bankjes, maar ook putdeksels, boomroosters en lpg vulpunten. 
Deze hoofdgroep bestaat vooral, om in tekeningen ten behoeve van een specialisme zoals verhardingen of rioleringen, ook de "in de weg staande objecten" te kunnen weergeven en in een keer uit of aan te kunnen zetten tijdens het tekenen. 

Daarnaast wordt de hoofdgroep inrichtingselementen gebruikt om objecten uit de BGT in een CAD tekening te plaatsen. Het betreft dan deze objecten in een zeer abstracte, eenvoudige weergave zoals op een kaart. De specialistische uitwerking naar types staat in andere hoofdgroepen; bijvoorbeeld er komt één put voor in inrichtingselementen, voor de BGT. De typen rioolputten zoals een ontwerper en beheerder nodig heeft staan in de hoofdgroep rioleringen.


## KL Kabels en leidingen


### Laagnaam netwerklijnen
De kabels en leidingen krijgen altijd een laagnaam met de volgende onderdelen op een vaste volgorde gesorteerd:
<ul><Li>Als OBJECT wordt het type net genoemd (gas, energie, enzovoorts)
<li> Als EERSTE SUBOBJECT wordt het thema benoemd: hoogspanning, laagspanning enzovoorts, afgekort tot HS, LS. 
<li>Als TWEEDE SUBOBJECT wordt gebruikt voor de aanduiding van het type leveringsnetwerk. Hierbij wordt gebruik gemaakt van de terminologie TRANSPORT, DISTRIBUTIE en AANSLUITNET en is voor de verschillende NLCS netbeheer thema’s gelijk. Mogelijke waarden die kunnen voorkomen:
<ol><li>TRANSPORT = Hoofdnet
<li>DISTRIBUTIE = Distributie netwerk
<li>AANSLUITNET = Aansluiting/aansluitnetwerk
</ol><li>Volgende SUBOBJECT komt het voltage indien bekend
<li>Als volgende SUBOBJECT komt kabel diamter gecombineerd met materiaal indien bekend
<li>Als laatste kan indien de informatie uit KLIK wordt gehaald, de netbeheerder komen in de laagnaam. In de NLCS komen geen objecten voor met een netbeheerder, dit zou een individuele uitbreiding zijn.
</ul>

De volgorde is daarmee voorspelbaar. Door altijd deze indeling en volgorde te kiezen wordt het eenvoudiger om een match te maken tussen attributen van een object in een informatiemodel, en de laagnaam van de geometrische representatie van het object. Het is niet de bedoeling om "lege velden" in de laagnaam te hebben, het gaat puur om de volgorde waarin de informatie in de laagnaam komt. 
<br>
<br>
NB Voor riolering werkt het anders; omdat riolering een eigen hoofdgroep heeft geldt dat het type net niet hoeft te worden genoemd, het subtype zit onder HOOFDOBJECT1 en heeft ook andere namen, gebaseerd op GWSW. 

<figure>
<img src="./h/media/laagnaamkabels.png" alt="Een spreadsheet waarin de posities van type net, thema, netwerktype, voltage en eventueel materiaal en diameter worden getoond" width=100%>
<figcaption>Standaard laagnaamindeling voor lijnobjecten in het netwerk</caption>
</figure>

## Laagnaam overige objecten
De overige objecten krijgen ook altijd eerste de aanduiding van type net en thema, dan de naam van het objecttype en eventuele subtypes, dan materiaal, dan diameter. 

<figure>
<img src="./h/media/laagnaamnetwerkknopen.png" alt="Een spreadsheet waarin de posities van type net, thema, en type knoop worden getoond" width=100%>
<figcaption>Standaard laagnaamindeling voor knopen in het netwerk</caption>
</figure>

<figure>
<img src="./h/media/laagnaammantelbuizen.png" alt="Een spreadsheet waarin de posities van type net, thema, en type mantelbuiis met materiaal en diameter worden getoond" width=100%>
<figcaption>Standaard laagnaamindeling voor mantelbuizen in het netwerk</caption>
</figure>


### Speciale tekens netbeheer
<ol><li>Het gebruik van “-” en “_” is niet toegestaan in benamingen van zowel NLCS Objectnamen als in het deel “SYMBOOLNAAM”. Dit geldt altijd, maar verdient een extra vermelding bij NLCS netbeheer. Een voorbeeld hiervan is een T-stuk dat in de vaktermen ook daadwerkelijk op deze manier wordt toegepast. In plaats daarvan wordt gekozen om deze termen aan elkaar te vervoegen dus “TSTUK”.
<li>Voor NLCS netbeheer zijn de tekens / of \, komma's en kleine letters in namen zoals bijvoorbeeld een kabelaanduiding “4 x 6/4 x 2,5Cu” gebruikelijk. Omdat dit technisch niet goed gaat in CAD-systemen wordt voorgesteld om dit als volgt op te lossen:
<ul><li>kabelaanduiding: 4x6:4x2.5Cu</ul></ol>


## VV Verkeerskunde Vaarwegen
Er zijn diverse afmetingen voor de borden afhankelijk van de breedte vaarweg.
De getekende borden hebben de afmeting voor vaarweg breedte 20-60m (x10)
De borden worden met een factor 10 groter gemaakt zodat het symbool op schaal 1:1000 leesbaar is.
De vorm en naam van de borden is gebaseerd op de Richtlijn scheepvaarttekens 2008.
Enkel symbolen hebben een extra toevoeging doordat deze in de RST voor enkele borden een andere afbeelding gebruiken met hetzelfde nummer.

Lettertype voor de borden:  NLCS-RVV

|  KLEUREN  |  NEN3381  |
| ----  |  ----  |
|  rood  |  	RAL3020	  |  
|  wit	|  RAL9016  |  
|  blauw	|  RAL5017  |  
|  grijs	|  RAL7042 of RAL7043  |  
|  zwart	|  RAL9005 of RAL9017  |  
|  geel	|  RAL1023 (verkeersgeel)  |  
|  groen	|  RAL6024  |  
|  oranje	|  RAL2009  |  



### VW Verkeerskunde Wegen
In principe heeft een objecttype een eigen laag binnen NLCS. Bij de verkeersboirden niet, deze staan op één laag per categorie bord. De snelheidsborden staan bijvoorbeeld op één laag. Dit leidt ertoe dat in het geval van snelheidsborden niet het objecttype te onderscheiden valt qua verschillende soorten borden. Deze keuze is gemaakt voor het gemak van tekenen: via de laag snel naar het juiste verkeersbord, in plaats van een reuzehoeveelheid borden doorzoeken. Ook omdat voor elke snelheid een ander symbool bestaat. Daarnaast geldt dat een verkeerskundige bij het gebruiken van het model een selectie zal willen maken per verkeersmaatregel, en dus alle snelheidsborden in samenhang wil beschouwen. De verschillende borden afzonderlijk van elkaar aan- en uit zetten is niet nodig.
